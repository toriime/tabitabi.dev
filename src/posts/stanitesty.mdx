---
title: "Stan strony oraz informacje dotyczące nadchodzących testów"
authors: ["rezizdigus"]
date: 9-18-2023
image: "https://fredqah54zct.objectstorage.eu-frankfurt-1.oci.customer-oci.com/n/fredqah54zct/b/toriime/o/blog-1.jpg"
description: ""
tags: ["devblog", "testy", "stan strony"]
---

# Wstęp

Jak możecie zobaczyć - MAMY DEV BLOGA! (*dzięki za stworzenie go malezjaa*)

Zamierzamy tutaj postować różne rzeczy związane z tworzeniem strony. Głównie
to jak rozwiązujemy problemy, oraz bardziej dogłębne prezentacje nadchodzących
funkcji na stronie, no i oczywiście do różnego rodzaju dłuższych ogłoszeń dotyczących
strony.

Jak mogliście też zauważych, domena naszego blogu to tabitabi.dev, drobny chołd w stronę
kultu TabiTabi, który do ostatniej chwili się nie poddał w próbie wygranej w głosowaniu na
nazwę strony.

# Stan strony

Na chwilę obecną następujące funkcje są w głównej mierze działające:
- Wyświetlanie wychodzących anime na stronie głównej
- Wyświetlanie anime w sekcji gatunków na stronie głównej
- Wyświetlanie nadchodzących oraz wychodzących anime w menu po lewej stronie ekranu
- Wyszukiwanie anime
- Wyświetlanie podstawowych informacji o anime (ilość sezonów, tytuł, opis, studio)
- Wyświetlanie podstawowych informacji o sezonie (ilość odcinków, tytuł, opis, studio, materiał źródłowy, data emisji, itp.)
- Wyświetlanie listy odcinków
- Wyświetlanie podstatowych informacji o odcinku (tytuł, opis)
- Wyświetlanie playerów oraz ich oddtwarzanie z podziałem na playery w embedzie (takie które można obejrzeć na stronie)
  oraz zewętrzne (takie, które przekierowywują Ciebie na inną stronę)

Na przestrzeni zeszłych dwóch miesięcy pracowaliśmy całkiem ciężko, czasami nawet
zmieniający cały system, aby stworzyć przyjemne miejsce dla użytkowników naszej strony.
Ze względu na te wszystkie zmiany początkowy termin testów który miał być wyznaczony na
23 lipca 2023 musiał zostać przesunięty, za co chcielibyśmy przeprosić.

Mimo tego, wynikiem całej tej ciężkiej pracy jest przyjemnie wyglądająca strona, 
która mimo faktu że nadal nie jest dokończona, może w przyszłości stać się nowym domem
dla waszego anime.

Ale poza funkcjami już działającymi, chcielibysmy również podzielić się informacjami
na temat funkcji, nad którymi już zaczeliśmy pracę i zamierzamy je uwzględnić w dalszej
fazie rozwoju projektu:
- Profile użytkowników
  - Listy anime
  - prawdopodobie więcej w przyszłości
- Komentarze

Poza tym mamy jeszcze parę funkcji które mamy zaplanowane na przyszłość:
- Wiadomości o anime
- **Otwarty dla każdego kto będzie spełniał wymagania** portal tłumacza
  - będzie on dawał możliwość dodawania tłumaczeń jako grupa lub pojedyńczy tłumacz oficjalnie na stronie
- Możliwość dodawania odtwarzaczy przez społeczność
  - dzięki temu, **każdy** będzie w stanie dodać swój odtwarzać do danego odcinka, unikając jednocześnie problemu, gdzie brakuje oficjalnych odtwarzaczy
  - *nadużywanie tego systemu będzie karane*

Jak zawsze jesteśmy otwarci na wszelkiego rodzaju propozycje oraz pytania związane ze stroną.
Wystarczy po prostu utworzyć wątek pod wiadomością na discordzie, napisać do jednego z deweloperów
wiadomośc prywatną, lub utworzyć zgłoszenie [tutaj](https://github.com/toriime/issue-and-feedback).

# Testy strony

No i pora na chyba najbardziej wyczekiwaną część tego posta. Oto parę informacji na temat testów.

Zacznijmy od tego, że testy same w sobie mają nam pokazać jaki mniej więcej będzie ruch na stronie,
i czy nasze serwery wytrzymają ten ruch. Z tego powodu nie będziemy na tych testach dodawać funkcji
takich jak profile użytkowników, listy, czy komentarze. Te funkcje zdecydowanie pojawią się na przyszłych
testach, bądź w alphie/becie.

Poza tym, testy będą w pełni otwarte. Każdy kto wejdzie na stronie zostanie przywitany ikoniczną
stroną główną zaprojektowaną przez Myst (która niestety nie jest aktywna od dłuższego czasu, dlatego
pewne strony musieliśmy zaprojektować sami. Mamy nadzieje że nasze projekty wzorowane na tym co zostawiła
nam Myst nie będą was kłuły w oczy.)

Kolejna informacja to czas testów. Obecnie zamierzamy uruchomić testy na okres 2 tygodni, ale jeżeli uważacie,
że to nie będzie wystarczająco, bądź wolicie mieć tą stronę dostępną do czasu wejścia w następną fazę projektu,
dajcie nam znać.

No i na sam koniec... udało się! Szacowana data rozpoczęcia testów to 23 września 2023 r. czyli najbliższa sobota.

Mamy nadzieje że cieszycie się tak samo jak my, że wreszcie będziecie w stanie zobaczyć efekty naszej pracy.

# Zakończenie

Na sam koniec chcemy podziękować wszystkim za wasze wsparcie projekcie. Bez was ten projekt zdecydowanie nie
zaszedł by tak daleko.

💜
